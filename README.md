TechMeUp biedt gemotiveerde mensen de kans om hen IT-droom waar te maken, door hun te ondersteunen met renteloze leningen voor tech-opleidingen. Dankzij het toegewijde team van TechMeUp en hun sterke netwerk van sponsoren en werkgevers, krijgen deze talenten de mogelijkheid om hun carrière in de tech-sector op te bouwen.

Voor deze uitdaging van Dashboard Duel 3, heb ik een PowerBI Dashboard ontwikkeld, met als doel om meer werkgevers bewust te maken van de kwaliteiten van TechMeUp’s studenten en hen te overtuigen om in gesprek te gaan over mogelijke samenwerking.  Dit dashboard biedt inzicht in:

📍1. Locatie van studenten per provincie: De kaart laat zien waar studenten in Nederland zich bevinden. De meeste studenten zijn in Noord-Holland, gevolgd door Zuid-Holland en Utrecht. Dit zijn belangrijke regio’s voor werkgevers die op zoek zijn naar talent.

💼2. Huidige werkstatus: Van de studenten zijn er 171 in loondienst en 147 op zoek naar werk na hun opleiding.

🏫3. Opleiders: Ironhack, Le Wagon en Techionista zijn de populairste opleiders, en zij vertegenwoordigen samen meer dan 80% van de studenten. Dit toont vertrouwen in deze opleiders en hun resultaten.

📊 4. Opleidingen en taalvaardigheden: Web development en data analytics zijn de meest gekozen opleidingen, en veel studenten in deze vakgebieden hebben een baan gevonden. In andere vakgebieden, zoals UX/UI en cybersecurity, zijn er meer studenten beschikbaar die op zoek zijn naar werk. De meeste studenten beheersen het Nederlands op basisniveau (A1-B1) en Engels op hoger niveau (C1-C2). 

🛠️GEBRUIKTE TECHNIEKEN EN TOOLS

Voor de ontwikkeling van dit dashboard heb ik gebruikgemaakt van een data-analyseproces, waaronder:

🧹1. Data cleaning: Voor het opschonen van de dataset, heb ik Microsoft Excel gebruikt waarbij irrelevante gegevens zijn verwijderd en consistente formaten zijn toegepast voor betere analyses.

📊2. Data modellering en visualisatie: Door gebruik te maken van Power BI en DAX, zijn visualisaties zoals kaarten, staafdiagrammen en KPI-tegels gemaakt om inzichten te presenteren.

Met behulp van Power BI heb ik interactieve elementen gecreëerd, waarmee gebruikers door de gegevens kunnen navigeren en waardevolle inzichten kunnen opdoen.
